\section{Zadání}

Cílem této úlohy je obnova a nové zaměření části nivelačního pořadu II. řádu Z7ab Žleb–Kunčice, konkrétně v úseku Nová Seninka – Kladské sedlo, metodou velmi přesné nivelace (VPN). 

V rámci obnovy budou provedeny následující kroky:

\begin{itemize}
    \item v případě potřeby zřízení nových nivelačních bodů;
    \item určení převýšení jednotlivých oddílů metodou velmi přesné nivelace pomocí digitálního nivelačního přístroje Leica a nivelačních latí s čárovým kódem;
    \item převedení měřených převýšení do systému výšek Bpv;
    \item vytvoření kompletních nivelačních údajů pro všechny body daného měřeného úseku.
\end{itemize}

Součástí zpracování úlohy bude rovněž gravimetrické měření na vybraných bodech měřeného úseku, které umožní výpočet normálních výšek a tíhových anomálií.

Technická zpráva bude odevzdána za celou skupinu a bude obsahovat:

\begin{itemize}
    \item stručný popis provedených měřických prací a postupu zpracování;
    \item výpis dat ze záznamníku nivelačního přístroje ve formátu GSI;
    \item určení měřených převýšení a vyhodnocení dosažené přesnosti pro daný řád nivelace;
    \item zápisníky gravimetrického měření a zpracování tíhových dat;
    \item grafické znázornění určení chodu gravimetru;
    \item výsledná tíhová zrychlení pro jednotlivé nivelační body;
    \item výpočet Fayových a Bouguerových tíhových anomálií;
    \item výpočet normálních výšek měřených bodů a jejich přesnostní hodnocení;
    \item kompletní výstupní formuláře nivelačních údajů pro všechny body měřeného úseku.
\end{itemize}


